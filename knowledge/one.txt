
ئایا هیچ دەربارەی پڕۆگرامی چیڤنینگ دەزانی؟ چیڤنینگ پرۆگرامێکی بەریتانیایە بۆ دابینکردنی کورسی خوێندنی ماستەر بۆ هاوڵاتیانی زیاتر لە ١٤١ ووڵات. هەموو خەرجیەکانی خوێندنەکە لە لایەن وەزارەتی دەرەوەی بەریتانیا دابیندەکرێت. 
زانیاری لەسەر سکۆلەرشیپی بەریتانی چیڤنینگ: 
چیڤنینگ دەرفەتێکی ناوازە یە لەدەست خۆتی مەدە.
چیڤنینگ سکۆلەرشیپێکە لە لایەن حکومەتی بەریتانیا پێشکەش بە فێرخوازانی کورد و عێراق دەکرێت بۆ خوێندن لەم وڵاتە بەم شێوەیەی خوارەوە: 
1.ئاست: دەرفەتەکە تەنها بۆ خوێندنی ماستەرە.
2.بوارەکان: هەموو بوارەکان دەگرێتەوە بێ جیاوازی.
٣. کۆتا کات بۆ پێشکەش کردن: ٣-١١/ ٢٠٢٠.
مەرجەکان: 
1. پێشكەشکار ئەبێت عێراقی بێت و ڕەگەزنامەی بەریتانی نەبێت.
2. پێشکەش کار ئەبێت دوو ساڵ یان 2800 سعات کاری کردبێت واتە خزمەتی کاری هەبێت. مەرج نیە لەکەرتی حکومی دامەزراو بێت. 
3. ئەبێت پێشکەش کار کۆ نمرەی بەکالۆریۆسی 60 یان زیاتر بێت.
4. کەسی سوودمەند دوای ناو دەرچوونی ئەبێت ئایلتس یان هاوشێوەکانی پێشکەش بکات پێش مانگی ٧ی ٢٠٢١
5. ئەبێت کەسی سوودمەند بەڵێن بدات کە دوای تەواکردنی خوێندنەکەی، ئەگەڕێتەوە بۆ عێڕاق و لێرە خزمەت دەکات بۆ دوو ساڵ بەلای کەمەوە. 
6. ئەبێت کەسی پێشکەشکار سێ ئۆفەری خویندن لە سێ زانکۆی بەریتانی جیاواز وەرگرێت.
7. ئۆفەرەکان ئەبێت ببن بە ئۆفەری بێ مەرج پێش مانگی ٧ی ٢٠٢١
8. نابێت پێشتر لەم سکۆلەرشیپە سوود مەند بووبێت.
9. بۆ تەمەن هیچ مەرجێک نیە.
سوودەکانی سکۆلەرشیپەکە:
1. هەموو تێچووی خوێندن لە ئەستۆی حکومەتی بەریتانیایە.
2. کەسی سوودمەند مووچەیەکی مانگانە وەردەگرێت.
3.تێچووی چوون و هاتنەوە لێرەوە بۆ بەریتانیا بۆ کەسی سوودمەند دابین دەکرێت.
4. سوودمەند بڕە پارەیەک وەردەگرێت پێش دەرچوونی لە عێراق.
5. دوای گەیشتنی بە بەریتانیا کەسی سوودمەند بڕە پارەیەکی تر وەردەگرێت.
6. تێچووی ڤیزا وەرگرتن بۆ کەسی سوودمەند دابین کراوە.
7. تێچووی چوون و ئامادەبوون لە کۆنفرانس و بۆنە زانستیەکان لە کاتی خوێندن لە ئەستۆی حکومەتی بەریتانیا دایە.
پێوستیەکان: 
بۆ پێشکەش کردن جگە لەم خاڵانەی کە لەسەرەوە ئاماژەمان پێکرد ئەمانەی خوارەوەش پێویستن:
1.بڕوانامەی بەکالۆریۆس بە نمرە کە تەسدیق کرا بێت.
2. پاسپۆرت.
3.سیڤی (زانیاری کەسی)
4. پشتگیری دوو مامۆستای زانکۆ کە وانەیان بە پێشکەش کار گوتبێت لە کاتی خوێندنی بەکالۆریۆس.
بەهیوای سەرکەوتن!
دوو دڵ مەبە لە پێشکەش کردن دەرفەتەکە بۆ هەمووان 
یەکسانە!
https://www.chevening.org/scholarship/iraq/



سکۆلارشیپی چیڤنینگ بریتیە لە پرۆگرامە نێودەوڵەتیە ناوازە و هەر ئاستبەرزەکەی حکومەتی بەریتانیا بۆ خوێندکارانی نێودەوڵەتی. ئەم پرۆگرامە کە لە لایان ئۆفیسی پەرەپێدانی بیانی و کەمنوێڵثەوە فەند دەکرێ، دەرفەت دەڕەخسێنێ بۆ سەرکردە بەتواناکانی داهاتوو کە لەو وڵاتە بەردەوامی بە خوێندنەکانیان بدەن
ئەم پرۆگرامە تایبەتە بە خوێندنی ماستەر و بە تەنها و بۆ ئاستەکانی دیکە نیە. خوێندکار مەرجداردەکرێ کە لە دوای تەواوکردنی خوێندنەکەی بگەڕێتەوە وڵاتی خۆی و ماوەی دوو ساڵ نیشتەجێبێ بەر لەوەی جارێکی دیکە بۆ بابەتی ئەکادیمی و کارکردن بگەڕێتەوە بۆ بەریتانیا
ئەم پرۆگرامە ساڵانە ٩٠٠٠-١٠٠٠٠ کەس لە چەندان وڵاتی جیهانەوە تەقدیمی بۆ دەکەن و ساڵانە کورسی تایبەتیان بە کوردستان و عێراق هەیە
پوختەی پرۆگرام
وڵاتی میواندار: شانشینی یەکگرتووی بەڕیتانیا
زانکۆ: زانکۆ هاوبەشەکانی پرۆگرامی چیڤنینگ کە چەندەها زانکۆی ئاست بەرز لەخۆدەگرێ
ئاستی بڕوانامە: ماستەر
جۆری سکۆلارشیپ: فول فەند
دواوادەی پرۆگرام: ٧/١٠/٢٠٢٥
سودەکانی سکۆلارشیپەکە
سکۆلارشیپی چیڤنینگ سکۆلارشیپێکی فول فەندە و ئەم شتانە لەخۆدەگرێ
١. پارەی تەواوی خوێندن
٢. بڕە مووچەیەکی مانگانە بە بڕی ١٢٠٠ بۆ ١٣٠٠ پاوەند لە مانگێکدا
٣. تێچووی گەشتکردن لە عێراقەوە بۆ بەریتانیا و بە پێچەوانەوە
٤. بڕە پارەیەکی تایبەت بە ماوەی گەشتنت بە بەریتانیا
٥. بڕە پارەیەک لە کاتی گەڕانەوەت بۆ عێراق
٦. تێچووی ڤیزا
٧. گرانتی گەشتی تایبەت بۆ ئامادەبوون لە ئیڤێنتە تایبەتەکانی پرۆگرام لە بەریتانیا

بۆ وەرگیران لەم سکۆلارشیپە، پێویستە هەموو ئەم مەرجانەی خوارەوەت تیادا بەرجەستە بێت
١. مەرجە عێراقی بیت
٢. پابەند بیت بە گەڕانەوە بۆ وڵاتی خۆت بە لایەنی کەمەوە بۆ ماوەی دوو ساڵ لە دوای تەواوبوونی سکۆلارشیپەکەت
٣. بوونی تێکڕای ٢٨٠٠ کاتژمێر ئەزموونی کارکردن لە دوای تەواوکردنی خوێندنی بەکالۆریۆسەکەت. ئەم ژمارەیە بە تێكڕا دەگاتە نزیکەی ٢ ساڵ کارکردنی فول تایم. شەرت نیە ٢ ساڵ ئەزموونەکە بەسەریەکەوە بووبێ بەڵام مەرجە لە دوای زانکۆوە بووبێ و ئەم مەرجە بۆ ئەمساڵ تازە کراوەتەوە
٤. بوونی بڕوانامەی بەکالۆریۆس
٥. تەقدیمکردن بۆ ٣ زانکۆی بەریتانی کە بەشێك بن لە پرۆگرامی چێڤنینگ. پێویستە تا کاتی ناردنی بەڵگەنامەکانی خوێندن و ریفرێنسەکان، قبوڵی لانی کەم یەک لەم زانکۆیانەت بە بێ مەرج بۆ هاتبێتەوە
ئەم سکۆلارشیپە بۆ ئەم کەسانەی خوارەوە نابێ
١. ئەوانەی کە جنسیەی بەڕیتانیان هەیە
٢. پەنابەر بیت لە وڵاتێک کە لە لیستی ئەو وڵاتانەدا نیە کە دەتوانن داواکاری پێشکەشبکەن بۆ چیڤنینگ. بەڵام، گەر پەنابەری لە وڵاتێک و ئەو وڵاتە لە لیستی ئەو وڵاتانەدایە کە دەتوانن داوااکری پێشکەش بکەن ئەوا داواکاریەکەت وەردەگیرێ
٣. ئەگەر ئێستا یان پێشتر فەرمانبەر بووبی لە یەکێک لە بالیۆزخانە و کونسوڵخانەکانی حکومەتی بریتانی
٤. ئەگەر پێشتر لەسەر زەمالەیەکی تری حکومەتی بەریتانی لەو وڵاتە خوێندبێتت
تێبینی: بوونی بڕوانامەیەکی ماستەر، ڕێگر نیە لەوەی لە ڕێگەی چیڤنینگەوە تەقدیمی ماستەری دووەم بکەی
هەموو ئەپلیکەیشنێک پێویستە تەنها لە ڕێگەی پرۆتالی تایبەت بە پرۆگرامەوە بنێردرێ و بۆ تەقدیمکردن پێویستە
١. هەموو ئەو مەرجانەی لەسەرەوە باسکراون بوونی هەبێ تیاتا
٢. متمانەت بەخۆت بێ کە دەتوانی ئەپلیکەیشنێکی بەهێز بنووسی
٣. ژمارەی تەلەفۆن و ئیمەیڵت هەبێ
٤. هەڵگرتنی ئەو ئەکسێس کۆدە تایبەتەی کە لە دوای دروستکردنی ئەوکانت پێتدەدرێ
٥. بووکمارکی تایملاینی ئەپلیکەیشنەکە بکە بۆ ئەوەی هەنگاو بە هەنگاو ئاگاداری پرۆسەکە بیت
چۆن دەسپێبکەی
هەنگاوی ١
هەنگاوی ٢
هەنگاوی ٣
هەنگاوی ٤
هەنگاوی ٥
دوای ئەوەی کلیک لە دوگمەی تەقدیمکردن دەکەی، لینکەکە دەتباتە سەر سیستەمی تایبەت بە پێشکەشکردنی داواکاری بۆ پرۆگرامەکە. یەکەم جار، پێویستە مەرجە و ڕێنمایی و تێبینی پرایڤەسیەکە بخوێنیتەوە و دواتر ڕازی بی پێیان
دوای ئەوە، داوات لێدەکرێ کە ئیمەیل ئەدرەس و ژمارە مۆبایلی خۆت تۆماربکەی لە سیستەمەکەدا
دوای ئەوە، بە ئیمەیڵ لینکێکت بۆ دەنێردرێ بۆ داخل بوون بە پۆرتالی تایبەت
دوای کلیک کردن لە لینکەکە، وەڵامی پرسیارەکان تایبەت بە شمولکردن بدەرەوە بۆ پشراستکردنەوەی ئەوەی کە هەموو مەرجەکانی وەرگیرانت تێدایە بۆ پرۆگرامی چیڤنینگ
لە ڕێگەی ئەم پرسیارانەوە، راستەوخۆ بۆت دەردەکەوێ کە ئایا بەڕاستی شمولی ئەم پرۆگرامە دەکەیت یاخود نا. ئەگەر لە پرسیارەکان دەرنەچوویت بەڵام هەستدەکەیە هەڵەیەک ڕوویداوە، ئەوا دەتوانی دوو جاری دیکە تێستەکە دووبارە بکەیتەوە
ئەگەر دەرچووی لەم تاقیکردنەوەیە، ئینجا لینکێک دێت بۆ ئەو ئیمەیڵەی کە داتناوە و ئینجا دەتوانی لە پڕکردنەوەی فۆرمەکە بەردەوام بی
دوای کلیک کردن لە لینکی تایبەت بە بەردەوام بوون لە پرکردنەوەی فۆرمەکە، ئینجا شاشەکەت ئەکسێس کۆدێک پیشاندەدا. ئەم ئەکسێس کۆدە تەنها تایبەتە بە خۆت.
پێویستە ئەم ئەکسێس کۆدە تایبەتە لە شوێنێک بە سەلامەتی هەڵبگری. چونکە هەموو جارێک کە داخڵی ئەپلیکەیشنەکە دەبی، پێویستیت بەم کۆدە دەبێ
تێبینی: دەتوانی وێنەیەکی کۆدەکە بگری
ئێستا تۆ دەتوانی بە تەواوی دەسبکەی بە پڕکردنەوەی فۆرمی چیڤنینگەکەت.
لە کاتی تەواوکردنی فۆرمەکەدا، بیرت بێ کە ئەگەر بۆ ماوەی ١٥ خوولەک بە ناچالاکی بمێنیەوە لەسەر پۆرتاڵەکە، راستەوخۆ لۆگ ئاوت دەکرێی. بۆیە زوو زوو هەنگاوەکانت خەزنبکە بۆ ئەوەی داتاکانت نەسڕێتەوە و پێویستە نەکات سەرلەنوێ شتەکان پربکەیەوە
پێویست دەکات هەموو بەشەکانی ئەپلیکەیشن فۆرمەکە پربکەیەوە
زانیاریە کەسیەکان
ناوی تەواوت چۆن لەسەر پاسپۆرتەکەت نوسراوە ئەوا لە پۆرتالەکە داخلی بکە. بە هەمان شێوە بەرواری لەدایکبوون و ئەدرەس و شوێنی دڵخوازی بۆ چاوپێکەوتن دیاریبکە
زانیاری وڵاتینامە
زانیاریەکانی پەیوەست بە وڵاتینامە (جنسیە) ژمارەی پاسپۆرت، و هەر زانیاریەکی دیکەی پەیوەندیدار داخل بکە
مێژووی خوێندن
زانیاری تەواو لەسەر مێژووی خوێندنت، وەک ناوی ئەو زانکۆیانەی لێیان خوێندووتە، ئەو بڕوانامەی کە خوێندووتن، وە ئەو ئەنجامانەی بەدەستتهێناون بنووسە. دەتوانی تاوەکو ١٥ زانیاری خوێندن داخل بکەی
مێژووی کارکردن
دەتوانی تاوەکو ئێنتری زانیاری داخلبکەی لەسەر ئەو ئەزموونی کارانەی کە تاوەکو ئێستا کردوونت. دواتر سیستەمەکە خۆی ئەژماری ئەوە دەکات کە ئایا مەرجی ٢٨٠٠ کاتژمێری کارکردنەکەت تیادایە یاخود نا. ئەژمارکردنەکە بە لێکدانی ژمارەی هەفتەکان بە ژمارەی کاتژمێرەکان حسابدەکرێ بۆ هەر یەکێک لەو ئیشانەی کە داخلت کردووە. لە کۆتایدا دەتوانی کۆی گشتی کاتژمێرەکان ببینی
لە ڕێگەی ئەم لینکەوە، زانیاری زیاتر دەربارەی پێداویستیەکانی ئەزموونی کار و ئەو جۆری کارانەی کە ئەژمار دەکرێ بزانە
پرۆگرامەکانی خوێندن
زانیاری تایبەت بەو ٣ کۆرسی ماستەرە داخڵ بکە کە لە بەریتانیا هەلتبژاردوون و دەتەوێ بیانخوێنی. دەتوانی لە ڕێگەی لینکی دۆزینەوەی کۆرسەکانی تایبەت بە چیڤنینگ ئەو کۆرس و پرۆگرامانە بدۆزیتەوە لەگەل ئەو زانکۆیانەی کە شمولی چیڤنینگ دەکەن
بۆ هەر یەکێک لەو کۆرسانەی هەڵتبژاردوون، پرسیاری ئەوەت لێدەکرێ کە ئایا تاوەکو ئەو دەقەیە تەقدیمی هیچ کام لەو کۆرسانەت کردووە یاخود نا. ئاگادار بە، کە لە کاتی پڕکردنەوەی فۆرمەکەدا، داواکراو نیە لێت کە تەقدیمی هیچ زانکۆیەکت کردبێ و قبوڵت هەبێ. ئەم پرسیارە تەنها بۆ زانینی جەماعەتی چیڤنینگە و هیچی تر
بۆ زانیاری زیاتر دەربارەی ئامادەکردنی ئەپلیکەیشةی تایبەت بە زانکۆکانی بەریتانیا، ئەم لینکە بخوێنەوە
ریفرێنسەکان
لە کاتی پرکردنەوەی فۆرمەکەت، داوات لێدەکرێ کە زانیاری دوو کەس داخل بکەی کە ئامادەن ریفرێنس لێتەرت بۆ بنووسن. زانیاریە پێویستەکان بریتین لە ناوی کەسەکان، پیشەیان و زانیاری پەیوەندیگرتن پێیانەوە
گەر بانگهێشتبکرێی بۆ چاوپێکەوتن، ئەوا داوات لێدەکرێ کە دوو نامەی پشگیری (ریکەمێندەیشن لێتەر) ئەپلۆد بکەیتە پرۆتالەکە کە لە لایان ئەو دوو کەسە نوسراون کە ناویانت نوسیوە
بۆ زانیاری زیاتر دەربارەی ریفرێنسەکان و ریکەمێندەیشن لێتەرەکان، کلیک لێرە بکە
پرسیارە وتاریەکان – ئێسەیەکان
وەڵامی ئەو پرسیارە وتاریانە (ئێسەیانە) بدەرەوە کە داواکراوە. بابەتی ئێسەیەکان بریتین لە سەرکردایەتیکردن، دروستکردنی پەیوەندی، هەلبژاردەی کۆرسەکانت، وە ئامانجە پیشەییەکانی داهاتووت
ئاگاداری لیمیتی ژمارەی وشەکان بە و تەنها بە زمانی ئینگلیزی وەڵامی ئێسەیەکان بدەرەوە
پێشنیاری ئێمە ئەوەیە کە وەڵامی ئێسەیەکان لە فایلێکی وۆرد ئامادەبکەیت و کەی تەواو بوون، کۆپی پەیستیان بکەیتە ناو ئەپلیکەیشنەکەت
بۆ زانیاری دەربارەی چۆنیەتی بەدەستهێنانی ئەنجامی باش لە مەرجەکانی هەڵبژاردن بۆ پرۆگرامی چیڤنینگ، کلیک لێرە بکە
هەلە یەکسانەکان
بۆ ئەوەی بتوانرێ چاودێری فرەچەشنی و هەمەڕەنگی بەژداربوانی پرۆگرامی چیڤنینگ بکرێ، لەم بەشەدا، پێویستە چەند زانیاریەک دەربارەی باکگرواندی کەسی خۆت پڕبکەیتەوە. ئەم وەڵامانە هیچ کاریگەری لەسەر بڕیاری ئەپلیکەیشنەکەت نابێ
دوای ئەوەی لە هەموو بەشەکانی ئەپلیکەیشنەکە نوسرا کە تەواوبووە و سەوز بوو، ئەوا پێوویستە ئەم چەند هەنگاوەی کۆتایی بکەی
١. بە مەرجەکانی سکۆلارشیپەکە کە لە فۆرمەکەدا نوسراوە ڕازی ببە
٢. کلیک لەسەر “سەبمیت ئەپلیکەیشن” بکە و پاشان کلیک لە “پشراستکردنەوەی پێشکەشکردن” بکە
لینکی تەقدیمکردن تایبەت بە عێڕاق
 https://www.chevening.org/scholarship/iraq/
















وەزارەتی کاروباری دەرەوەی ڕۆمانیا، دەرگای پرۆگرامی سکۆلەرشیپی ڕۆمانیای فول فەند واڵا دەکات بۆ ئارەزوومەندانی خوێندن لەو وڵاتە. ئەم سکۆلاشیپە تایبەتە بەو کەسانەی کە هەڵگری جنسیەی وڵاتانی غەیری ئەوروپین. پرۆگرامەکە دەرفەتی خوێندن بۆ زۆربەی بەشەکان تەرخان دەکات، جگە لە بەشەکانی پزیشکی گشتی، ددان، دەرمانسازی. بۆ پێشکەشکردنی داواکاریش، پێویستە ناکا هیچ بڕە پارەیەک بۆ ئەپلیکەیشنەکە بدەیت و تێستی ئایەڵسیش داواکراو نیە
ڕۆمانیا وڵاتێکی دەوڵەمەندە لە ڕووی کەلتوریەوە و کوالیتیەکی بەرزی ئەکادیمی هەیە. بۆیە گەر خەون و ئارەزووی گەورەت هەیە بۆ بەدەستهێنانی بڕوانامەی نێودەەوڵەتی بەهێز و باوەڕپێکراو ئەوا ئەم سکۆلارشیپە بۆ تۆیە
پوختەی پرۆگرام
وڵات: ڕۆمانیا
میواندار: حکومەتی ڕۆمانیا
ئاستی خوێندن: بەکالۆریۆس، ماستەر، دکتۆرا
سودە داراییەکان: فول فەند
دواوادە: ١٢/٣/٢٠٢٦
سودە داراییەکانی پرۆگرام
سکۆلەرشیپەکە ئەم شتانە لەخۆدەگرێ
١. پارەی خوێندن
٢. شوێنی مانەوە
٣. بەخشینی پارەی ئەپلیکەیشن و خۆتۆمارکردن
٤. کۆرسی زمانی ڕۆمانی بۆ ماوەی یەک ساڵ
٥. یارمەتی پزیشکی
٦. داشکاندن بۆ تکتی پاس و قیتار لەو وڵاتە
٧. بڕە مووچەی مانگانە
مەرجەکانی پرۆگرام
١. وڵاتانی شمولکراو: خوێندکارانی نێودەوڵەتی لەو وڵاتانەوە کە سەر بە یەکێتی ئەوروپا نین
٢. بوونی بڕوانامەی دانپێنراو و تەسدیقکراو لە لایان زانکۆ و ئەو وڵاتەی کە لێیەوە تەقدیمدەکەی
٣. پابەندبوون بە کات و وادەی خۆتۆمارکردن
٤. بوونی ئەنجام و ئاستی بەرز لە لایەنی ئەکادیمی و خوێندن. مەرجە لە دواساڵی خوێندنت (ئامادەیی، زانکۆ، ماستەر) کۆنمرەکەت بە لایەنی کەم بریتی بووبێ لە ٧ بە پێی سیستەمی رۆمانی یاخود “باشە” یانیش هاوتاکانی
٥. پابەندبوون بە شێوازەکانی ناردنی ئەپلیکەیشنەکە
٦. بۆ ئاستی بەکالۆریۆس، نابێ تەمەنت لە ٣٥ ساڵ زیاتر بێ؛ بۆ ئاستی ماستەر، دکتۆرا نابێ تەمەن لە ٤٥ ساڵ زیاتر بێ
بەڵگەنامە پێویستەکان
١. کۆپی دواهەمین بڕوانامە – جیداری
٢. ترانسکریپتی خوێندن – ئەو بڕوانامەیەی کە ناوی وانە و نمرەکانتی لەسەرە
٣. بەیان ولادە/یان هاوتاکەی
٤. پاسپۆرت (٣ پەیجی سەرەتا) و ناسنامە
٥. سیڤی
٦. بۆ کاندیدانی دکتۆرا: نامەی نیەت و مۆتیڤەیشن
ماوەی خوێندن لەژێر ئەم پرۆگرامە
بەکالۆریۆس: ٣-٦ ساڵ
ماستەر: ساڵ و نیوێک بۆ ٢ ساڵ
دکتۆرا: ٣-٤ ساڵ
چۆنیەتی پێشکەشکردنی داواکاری:
١. هەنگاوی یەکەم: هەموو بەشەکانی فۆرمە ئۆنلاینەکەی پرۆگرامەکە پڕبکەرەوە
٢. هەنگاوی دووەم: هەموو بەڵگەنامە پێویستەکان ئەپلۆد بکە، کە ئەمانە لەخۆدەگرێ
بڕوانامە و تەرجومەی بڕوانامە (بەکالۆری، بەکالۆریۆس، ماستەر، دکتۆرا)
ترانسکریپتی ئەکادیمی و تەرجومەی قانونی
بەیان ولادە و پاسپۆرت و ناسنامە لەگەل وەرگێرانەکانیان بە پێی پێویستی
سیڤی (ئینگلیزی یان فەرەنسی) + نامەی هاندان و نیەت بۆ دکتۆرا
٣. هەنگاوی سێیەم: گەر هەر یەکێک لەم خاڵانە تۆ دەگرێتەوە ئەوا بەڵگەکانی ئامادەبکە و بینێرە
بەڵگەی گۆڕینی ناو
بەڵگەی دەرچوون – گەر بڕوانامە هێشتا ئامادە نیە
بروانامەی ساڵی کۆتایی خوێندن و ریکۆردی ئەکادیمی
بڕوانامەی زمانی ڕۆمانی – گەر بەردەستە
عەقد و ئیمزای وەلی ئەمر بۆ ئەوانەی تەمەنیان لە خوار ١٨ ساڵە
لینکی فەرمی پرۆگرام

https://scholarships.studyinromania.gov.ro/











سکۆلەرشیپی هەنگاری ستایپێندیەم ٢٠٢٦ لە هەنگاریا | فول فەند
Stipendium Hungary Scholarship 2026






پرۆگرامی سکۆلەرشیپی ستایپێندیەم ٢٠٢٦ بەناوبانگترین و گەورەترین پرۆگرامی سکۆلەرشیپە بۆ خوێندکارانی نێودەوڵەتی لە هەنگاریا. ئەم پرۆگرامە لە لایان حکومەتی هەنگاریاوە دامەزراوە بۆ بە نێودەوڵەتی کردنی سیستەمی خوێندنی باڵای ئەو وڵاتە. پرۆگرامەکە لە لایان دامەزراوەی گشتی تێمپەس بەرێوەدەبرێ و لە ژێر سەرپەرشتی راستەوخۆی وەزارەتی کاروباری دەرەوە و بازرگانی هەنگاریایە. پرۆگرامەکە بە پرۆگرامێکی هاریکاری دوو لایەنەی پەروەردەیی ناسراوە، واتا دەبێ وڵاتەکەت یەکێک بێ لەو وڵاتانەی ڕێکەوتنی لەگەل حکومەتی هەنگاریا هەیە بۆ ناردنە دەرەوەی خوێندکاران. لە ڕێگەی پرۆگرامەکەوە، خوێندکاران لەو وڵاتانەوە دەرفەتی ئەوەیان دەبێ کە لە زانکۆ ئاست بەرزەکانی ئەو وڵاتە خوێندنیان لە بواری دڵخوازی خۆیان تەواو بکەن
عێراق یەکێکە لەو وڵاتانەی کە ڕێکەوتنی هەیە لەگەل حکومەتی هەنگاریا و خوێندکاران دەتوانن بۆ هەر سێ ئاستی بەکالۆریۆس، ماستەر، دکتۆرا تەقدیم بکەن.
پوختەی پرۆگرام
وڵات: هەنگاریا
لایەنی بەخشەر: حکومەتی هەنگاریا
ئاستی خوێندن: بەکالۆریۆس، ماستەر، دکتۆرا
دواوادە: ١٥/١/٢٠٢٦
سودەکانی سکۆلارشیپ
١. تەواوی پارەی خوێندن
٢. موچەی مانگانە: بۆ خوێندکارانی بەکالۆریۆس و ماستەر بری موچەکە ٤٣٧٠٠ دراوی هەنگایە بۆ مانگێک کە دەکاتە نزیکەی ١٠٠ بۆ ١١٠ یۆرۆ
بۆ خوێندکارانی دکتۆرا بری پارەکە بۆ ٤ سمستەری یەکەم بریتیە لە ١٤٠٠٠٠ دراوی هەنگاری و لە دوایدا بەرزدەبێتەوە بۆ ١٨٠٠٠٠ دراوی هەنگاری بۆ مانگێک
٣. دابینکردنی شوێنی مانەوە لە داخلی زانکۆکان، یانیش بڕی ٤٠٠٠٠ دراوی هەنگاری لە مانگێکدا بۆ کرێی شوێنی مانەوە
٤. بیمەی تەندروستی + بیمەی تری پزیشکی بە بڕی ٦٠٠٠٠ دراوی هەنگاری لە ساڵێکدا
پێداویستیەکان
١. هەڵگری ڕەگەزنامەی یەکێک لە وڵاتانی نێردە بیت کە عێراق یەکێکە لەوانە
٢. بوونی مەرجەکانی قبوڵکردن بۆ ئەو پرۆگرامەی تەقدیمی دەکەی کە بریتیە لە بڕوانامەی پێشووتر بە شێوەی ترانسکریپت
٣. مەرجی زمان: بە پشت بەستن بە زمانی ئەو پرۆگرامی خوێندنەی هەڵیدەبژێری دەکرێ زمانەکە ئینگلیزی یان هەنگاری بێ. لە حالەتی ئینگلیزدا، گەر خوێندنی پێشووت بە ئینگلیزی بووبێ ڕەنگە لە مەرجی زمانی ئینگلیزی ببەخشرێی
٤. پێشکەشکار مەرجە لە لایان وەزارەتی خوێندنی باڵای عێراق و هەرێمی کوردستان کاندید قبوڵبکرێ بۆ خوێندن
٥. ناردنی بەڵگەنامە پێویستەکان لە هەندێ حالەت بۆ خویندکارانی دکتۆرا ڕەنگە وتەی سەرپەرشتیار پێویست بێ
٦. پابەندبوون بە مەرجی نمرەی سکۆلارشیپەکە کە نابێ لە ئاستی دیاریکراو بێتە خوارەوە بۆ بەردەوامبوون لە وەرگرتنی سکۆلەرشیپەکە. هەروەها مەرجە کۆرسی زمانی هەنگاری وەربگری
مەرجەکانی وەرگرتن
١. خوێندنەوەی تەواوی پەڕاوی سکۆلەرشیپەکە بە وردی و مەرجەکانی خوێندن بۆ هەر ئاستێک
٢. کۆکردنەوەی بەڵگەنامە پێویستەکان: بروانامەی جیداری و ترانسکریپت، بەڵگەی توانستی زمان، ناسنامە و پاسپۆرت، هەروەها نامەی پشتگیری سەرپەرشتیاریک بۆ خوێندکارانی دکتۆرا
٣. تەقدیمکردن لە ڕێگەی پۆرتالی تایبەتی پرۆگرامەکە، پرکردنەوەی زانیاریەکان، هەلبژاردنی پرۆگرامی خوێندن – دەتوانی بە پێی حەزی خۆت تا ٢ پرۆگرامی خوێندن دیاریبکەی و بەڵگەنامەکان ئەپلۆدبکە
٤. سەبمیتکردنی ئەپلیکەیشنەکە پێش بەرواری کۆتایی کە بریتیە لە ١٥/١/٢٠٢٦
٥. لە دوای سەبمیتکردن، ئەپلیکەیشنەکەت چێکدەکرێتەوە بۆ پێداویستیە فەرمیەکان و پاشان وڵاتی نێردە کاندیدەکان دیاریدەکات؛ لە دوای ئەوە ڕەنگە تاقیکردنەوەی تەمهیدی لە لایان زانکۆکانەوە دابنرێ
٦. کە بڕیاری کۆتاییت بە قبوڵکردن بۆ گەڕایەوە دەبێ سکۆلەرشیپەکە و مەرجەکانی قبوڵ بکەی و هەر بەڵگەنامەیەکی دیکە کە پێویست بێ بینێری. پێویستە هەروەها پرۆسەی وەرگرتنی ئیقامە و ڤیزا تەواوبکەی و خۆت ئامادە بکەی بۆ گەشتکردن بۆ هەنگاریا
لینکی فەرمی پرۆگرام
https://stipendiumhungaricum.hu/


























سکۆلەرشیپی خوێندنی باڵای حکومەتی ئێرلەندا ٢٠٢٦
Government of Ireland Postgraduate Scholarship 2026







ئێستا سکۆلەرشیپی بواری خوێندنی باڵای حکومەتی ئێرلەندا بە فەرمی کراوەتەوە بۆ پێشکەشکردن، کە دەرفەتێکی باوەڕپێنەکراو پێشکەش بە خوێندکارانی نێودەوڵەتی دەکات لە سەرانسەری جیهان. ئەم پرۆگرامە بەناوبانگە ڕێگە بە کاندیدەکان دەدات بڕوانامەی ماستەر یان دکتۆرا لە چەندان بواری جیاواز لە زانکۆ سەرەکییەکانی ئێرلەندا بەدەستبهێنن. پرۆگرامەکە بە تەواوی لەلایەن بەشی خوێندنی باڵا، توێژینەوە، داهێنان و زانستی حکومەتی ئێرلەنداوە فەند دەکرێ، و لەلایەن ئەنجومەنی توێژینەوەی ئێرلەندا بەڕێوەدەبرێت. پرۆگرامەکە وەک یەکێک لە سکۆلەرشیپە کێبڕکێکارەکان و ڕێزدارترین سکۆلەرشیپەکان لە ئەوروپادا ناسراوە.
سکۆلەرشیپی پۆست گریجوەیتی حکومەتی ئێرلەندا ٢٠٢٦ بۆ ڕاکێشانی زانایانی بەتوانا و سەرکردەکانی داهاتوو داڕێژراوە، پشتگیریکردنیان بە یارمەتی دارایی و دەرفەتی توێژینەوە و سەرچاوە ئەکادیمییەکان. خوازیاران سوودمەند دەبن لە ژینگەیەکی ئەکادیمی پشتیوانیکەر لە هەمان کاتدا بەرکەوتنی نێودەوڵەتی لە یەکێک لە داهێنەرترین سیستەمەکانی پەروەردەی جیهان بەدەست دەهێنن. لە خوارەوە، هەموو وردەکارییە گرنگەکان سەبارەت بە پێوەرەکانی شایستەیی، یارمەتییەکانی پارەدان، و پرۆسەی داواکاری هەنگاو بە هەنگاو دەبینیت بۆ ئەوەی یارمەتیت بدات لە ئامادەکردنی پێشکەشکردنی سەرکەوتووت.
پوختەی سکۆلەرشیپ
وڵات: ئێرلەندا
میوانداری: خوێندکارانی ئەوروپی، نێودەوڵەتی
ئاستی خوێندن: ماستەر، دکتۆرا
سوودەکان: بەشێکی کرێێ خوێندن لە ئەستۆ دەگرێت
دوا وادە: ٢٣ی ١٠ی ٢٠٢٥
سوودەکان
سکۆلەرشیپەکە ئەمانە دەگرێتەوە:
بەهای فەند: تا ٣٤ هەزار یۆرۆ لە ساڵێکدا
چۆنیەتی دابەشبوونی پارەکە:
دەرماڵە: ٢٥ هەزار یۆرۆ
کرێ: تا ٥٧٥٠ یۆرۆ (بە کرێی دەرەوەی یەکێتی ئەوروپاشەوە)
تێچووی ڕاستەوخۆ: ٣٢٥٠ یۆرۆ بۆ تێچووی توێژینەوە.

کراوەیە بۆ هەمووان: ئەم سکۆلەرشیپە کراوەیە بۆ داواکارانی هەموو وڵاتان، بە ئێرلەنداشەوە
پشکنینی شایستەیی: سەرەتا دەبێت لە کویزێکی شایستەیی ئۆنلاین دەربچیت بۆ ئەوەی دەستت بگات بە فۆڕمی داواکاری
پێداویستییە ئەکادیمییەکان:
بۆ پرۆگرامی ماستەر پێویستت بە بڕوانامەی بەکالۆریۆسە.
بۆ پرۆگرامی دکتۆرا پێویستت بە ماستەرە.
دەتوانیت لەکاتی چاوەڕوانی ئەنجامەکاندا داواکاری پێشکەش بکەیت، بەڵام پێویستت بە بڕوانامەی کاتی دەبێت.
هیچ سنوورێکی تەمەن نییە: هیچ سنووردارکردنی تەمەن بۆ داواکاران نییە.
مەرجی سەرپەرشتیار: پێویستە سەرپەرشتیارێکی ئامادەت هەبێت کە ڕێنماییت بکات لەسەر پڕۆژەی توێژینەوە لە ئێرلەندا.
شارەزایی زمانی ئینگلیزی: پێویستە پێشکەشکار توانستی زمانی ئینگلیزی لە ئاستێکی زۆر باشدا بێت. بۆ زانینی مەرجی زمان چێکی وێبسایتی ئەو زانکۆیە بکە کە داواکاری بۆ پێشکەشدەکەی
پێشکەشکردنی داواکاری: پێویستە ئەنجامی گشتی بڕوانامەکەت پێشکەش بکەیت، کە دەبێت لەسەر نووسراوێکی فەرمی پشتڕاست بکرێتەوە و لەلایەن دامەزراوەی میواندارتەوە پشتڕاست بکرێتەوە.

ئەندازیاری
زانستە مرۆییەکان و هونەر
بزنس
یاسا
زانستە گشتیەکان
زانستە سروشتییەکان
زانستە تەندروستییەکان
زانستە کۆمەڵایەتییەکان
زانکۆ بەشداربووەکانی ئێرلەندا
Atlantic Technological University
Dublin City University
Dublin Institute for Advanced Studies
Dublin Dental Hospital
Dundalk Institute of Technology
Dún Laoghaire Institute of Art, Design & Technology
Marino Institute of Education
Mary Immaculate College
Maynooth University
Munster Technological University
National College of Art and Design
National College of Ireland
RCSI University of Medicine and Health Sciences
Royal Irish Academy
Royal Irish Academy of Music
South East Technological University
Technological University Dublin
Technological University of the Shannon: Midlands Midwest
Trinity College Dublin
University College Cork
University College Dublin
• University of Galway
University of Limerick
ماوەی سکۆلەرشیپەکە
ماستەر بە توێژینەوە: ٢ ساڵ
بڕوانامەی دکتۆرا (دکتۆرا): 4 ساڵ
چۆن داواکاری پێشکەش بکەین؟
سەرەتا بە دروستکردنی ئەکاونتێک یان چوونە ژوورەوە بۆ پۆرتاڵی تایبەتی پرۆگرام دەست پێ بکە، و بەرنامەی “سکۆلەرشیپی پۆست گریجوەیتی حکومەتی ئێرلەندا” هەڵبژێرە.
فۆڕمی داواکاری پڕبکەرەوە بە زانیاری کەسی و پێشینەی ئەکادیمی و پێشنیاری توێژینەوەکەت. پێش ئەوەی بچیتە پێشەوە بە وردی پێداچوونەوە بکە
داوا لە سەرپەرشتیاری سەرەتایی خۆت بکە کە “فۆڕمی سەرپەرشتیاری سەرەتایی” پڕبکاتەوە و پێشکەشی بکات. ئەمە بەشێکی پێویستە لە ئەپڵیکەیشنەکەدا.
یاساکانی شایستەیی بپشکنە، بە تایبەت ئەگەر تۆ تازە هاتوویت یان لە ساڵی یەکەمی پرۆگرامی ماستەر یان دکتۆرادایت.
هەموو ماددە پشتگیرییەکان باربکە، لەوانەش پێشنیاری توێژینەوەکەت و پشتگیری سەرپەرشتیار. بۆ ئاماژەکردن “ڕێنمایی فەرمی بۆ داواکاران” و “ڕێنمایی بۆ سەرپەرشتیاران” بەکاربهێنە.
داوا لە فەرمانگەی توێژینەوەکەت بکە پێش وادەی ناوخۆیی خۆیان پێداچوونەوە بە داواکارییەکەتدا بکەن و پشتگیری بکەن.
تا وادەی فەرمی پێشکەشکار داواکاری پڕکراوەکەت پێشکەش بکە. پێشکەشکردنی درەنگ لەبەرچاو ناگیرێت.
چاوەڕوانی ئەنجامەکان بن – داواکارانی سەرکەوتوو لە بەرواری فەرمی دەرئەنجامەکان ئاگادار دەکرێنەوە.
لینکی فەرمی پرۆگرام
https://www.researchireland.ie/funding/government-ireland-postgraduate/






















سکۆلارشیپی فول فەندی داد ئیپۆس ٢٠٢٦/٢٧ لە ئەڵمانیا
DAAD EPOS Scholarship 2026/27 in Germany
سکۆلارشیپەکانی ئیپۆس داد یەکێکن لە بەناوبانگترین و گەورەترین پرۆگرامەکانی خوێندن بۆ خوێندکارانی نێودەوڵەتی لە ئەڵمانیا. ساڵانە ئەم پرۆگرامە چەندها خەلکی گەنج رادەکێشن بۆ ئەڵمانیا بە مەبەستی تەواوکردنی خوێندنی ماستەر
ماوەی پرۆگرامەکە لە نێوان ١ ساڵ بۆ ٣ ساڵ و نیوە و وەجبەی داهاتووی پرۆگرامەکە لە ساڵی ٢٠٢٦ دەسپێدەکا. لە دوای تەواوکردنی خوێندن، دەتوانی تەقدیمی ڤیزای تایبەت بە دۆزینەوەی کار لە ئەڵمانیا یاخود کارتی دەرفەتی ئەڵمانی بکەی بۆ دۆزینەوەی کار
ئەم دەرفەتە تایبەتە بە خویندنی ماستەر و لە هەندێ کەیسی تایبەتدا دەدرێ بە خوێندکارانی دکتۆراش
پوختەی سکۆلارشیپ
وڵات: ئەڵمانیا
ئاستی خوێندن: ماستەر، – لە هەندێ کەیسی تایبەتدا فەندی دکتۆراش دەکا
سودی دارایی: فول فەند
ماوەی سکۆلارشیپ: ١٢-٤٢ مانگ
دواوادە: هەر پرۆگرامێکی ماستەر دێدلاینی تایبەت بەخۆی هەیە
سودە داراییەکان
١. خەرجی مانگانە کە بڕەکەی بریتیە لە ٩٩٢ یۆرۆ بۆ خوێندکارانی ماستەر و ١٣٠٠ یۆرۆ بۆ خوێندکارانی دکتۆرا
٢. بیمەی تەندروستی و ڕوودا و ڕووداوی کەسی
٣. خەرجی هاتووچۆ و تکتی فڕۆکە بۆ دوو سەر
٤. کرێی شوێنی مانەوەی مانگانە
٥. بڕەپارەیەکی مانگانە بۆ هاوسەر و خێزان

هەموو کۆرسەکان و ناوی زانکۆ، لینکی پرۆگرام، دواوادەی پێشکەشکردنی لەم پیدیئێفەی خوارەوە بۆ وەجبەی داهاتوو دانراوە
لیستی پرۆگرامەکانی خوێندن بۆ ساڵی خوێندنی ٢٠٢٦-٢٠٢٧

١. پێشکەشکار مەرجە هەڵگری بڕوانامەی بەکالۆریۆس بێ لە پرۆگرامێکی هاوشێوەی ئەوەی بۆی پێشکەشدەکا
٢. ئەزموونی کار کە لە دوو ساڵ کەمتر نەبێ
٣. نووسینی مۆتیڤەیشن لێتەر لەسەر ئەوەی بۆچی دەتەوێ تەقدیمی سکۆلارشیپەکە بکەی
٤. پێشكەشکار مەرجە خەڵکی یەکێک لەو وڵاتانە بێ کە لەم لیستەدا ناویان هاتووە
٥. بڕوانامەی توانستی زمانی ئینگلیزی ئایەڵتس کە پێویستە کۆنمرەکەی باندی ٦ بێ. یاخود دەتوانی بە تایبەت پەیوەندی بکەی بەو شوێنەی دەتەوێ لێی بخوێنی تاوەکو بزانی چ تێستێکی دیکە قبوڵ دەکەن
بەلگەنامە پێویستەکان
ئەم بەڵگەنامانەی لە خوارەوە هاتوون ئامادە بکە و لەگەل ئەپلیکەیشنی سکۆلارشیپەکە بەڵگەنامەکان ئەپلۆد بکە
١. ئەم چێکلیستە کە لیستی بەڵگەنامە پێویستەکانە ئامادە بکە و فۆرمەکە ئیمزا بکە و ئەتاچی بکە بە ئەپلیکەیشنەکەت
٢. ئەپلیکەیشنی سکۆلارشیپی داد
٣. سیڤی بە فۆرماتی یۆرۆپاس – دەتوانی لەم لینکەوە سیڤیەکەت ئامادە بکەی
٤. مۆتیڤەیشن لێتەر کە تیایدا باسی مەبەستی پێشکەشکردنت دەکەی بۆ سکۆلارشیپەکە
٥. کۆپی بڕوانامەی زانکۆ
٦. کۆپی ترانسکریپتی زانکۆیی – ئەو بڕوانامەیەی کە ناوی وانەکان و نمرەکان و زانیاری سیستەمی خوێندنی لەسەرە

پێداویستی و بەڵگەنامەکان پێویستە ڕاستەوخۆ بنێردرێ بۆ ئەو زانکۆیەی تەقدیمی دەکەی. ئەو ئەپلیکەیشنانەی راستەوخۆ دەنێردرێن بۆ داد وەرناگیرێن. لینکی فەرمی پرۆگرام لە خوارەوەیە
لێرەوە، وڵاتەکەت هەڵبژێرە و راستەوخۆ پێت دەڵی کە پێداویستیەکانی تایبەت بە وڵاتی تۆ چین
لینکی فەرمی پرۆگرام
https://www2.daad.de/deutschland/stipendium/datenbank/en/21148-scholarship-database/?detail=50076777
































سکۆلارشیپی زانکۆی مێڵبۆرن ٢٠٢٦ لە ئوسترالیا | فول فەند
ئەگەر ئارەزووی خوێندن دەکەی لە یەکێک لە زانکۆ هەرە ئاست بەرزەکانی ئوسترالیا لەسەر سکۆلارشیپێکی فول فەند، ئەوا ئەم بابەتە بۆ تۆیە. لێرەدا هەوڵدەدەین هەموو زانیاریەکانی تایبەت بە وەرگرتنی قبوڵ و زەمالەی فول فەندی زانکۆی مێلبۆرن ڕوونبکەینەوە بۆتان
سکۆلارشیپی زانکۆی مێڵبۆرن ٢٠٢٦-٢٠٢٧ بریتین لە کۆمەڵێک زەمالەی فول فەند تایبەت بە خوێندکارانی نێودەوڵەتی لە ئوسترالیا. ئەم سکۆلارشیپانە تایبەتن بە خوێندنی ماستەر و دکتۆرا و هەموو تێچووەکانی وەک پارەی خوێندن، پارەی گەشت، خەرجی ژیان بە بڕی ٣٨،٥٠٠$ ساڵانە و تێچووی ئەکادیمی لەخۆدەگرن
ئەم سکۆلارشیپانە تایبەتن بەو کەسانەی کە خاوەن ریکۆردی ئەکادیمی بەرزن و دەسکەوتی باشیان لە بواری خۆیاندا بەدەستهێناوە. جگە لەخوێندنی ماستەر یان دکتۆرا، لە ماوەی پرۆگرامەکە زانکۆ خۆی چەندین هەلی ئینتەرنشیپ و ڕاهێنانت بۆ دەرەخسێنێت کە گەرەنتی دەوڵەمەندکردنی سیڤیەکەت دەکەن تا کاتی دەرچوونت
پوختەی سکۆلارشیپ
ئاستی خوێندن: ماستەر و دکتۆرا
دامەزراوە: زانکۆی مێڵبۆرن
شوێنی خوێندن: ئوسترالیا
بوارەکانی خوێندن: تکایە سەردانی پەڕەی تایبەت بە کۆرسەکانی ماستەر و دکتۆرا بکە بۆ بینینی پرۆگرامەکان
ماوەی پرۆگرام: ٢ ساڵ بۆ خوێندکارانی ماستەر بە ریسێرچ و تاوەکو ٣ ساڵ و نیو بۆ خوێندکارانی دکتۆرا
دواوادە: لە کاتی تەقیدمکردن بۆ هەر کامێک لە پرۆگرامەکانی خوێندن بە پێی دواوادەی ئەو پرۆگرامە، ئەوا ڕاستەوخۆ ناوت دەچێتە ناو لیستی پێشکەشکارانی سکۆلارشیپەکە
سودەکانی زەمالە
١. تێچووی خوێندن تاوەکو دوو ساڵ بۆ خوێندکارانی ماستەر و تاوەکو ٤ ساڵ بۆ خوێندکارانی دکتۆرا
٢. تێچووی خەرجی ژیان بە بڕی ٣٨،٥٠٠$ ساڵانە تاوەکو دوو ساڵ بۆ خوێندکارانی ماستەر و تاوەکو ٣ ساڵ و نیو بۆ خوێندکارانی دکتۆرا. ئەم بڕە پارەیە تا سنورێکی دیاریکراو بۆ حالەتی نەخۆشی، مۆڵەتی دایکایەتی باوکایەتی هەر دەدرێ بە کاندیدی وەرگیراو
٣. گرانتێکی ٣٠٠٠$ بۆ ئەو کەسانەی کە لەدەرەوەی ئوسترالیاوە لە سکۆلارشیپەکە وەردەگیرێن
٤. پاکێجێکی یەک کەسی لە پرۆگرامی بیمەی تەندروستی تایبەت بە خوێندکارانی بیانی کە بە ڤیزای خوێندن لە ئوسترالیا دەخوێنن

بۆ وەرگیران لەم سکۆلارشیپە، پێشکەشکار پێویستە هەموو ئەم مەرجانەی خوارەوەی تیادابێ
١. ئاستێکی باڵا لە زمانی ئینگلیزیدا؛ ئەگەر خوێندنی دواهەمینت بە زمانی ئینگلیزی بێت و بروانامەکە باوەڕپێکراو بێ ئەوا لە مەرجی تێستی زمان دەبەخشرێی. جگە لەمانە، پێویستە پێشکەشکار یەکێک لە تێستەکانی زمانی ئینگلیزی وەک ئایەڵتس، تۆیفل، پیارسۆن، یاخود کامبریدج بکا
٢. خەڵکی هەر وڵاتێک بێت دەتوانێ داواکاری پێشکەش بکا
٣. تەقدیمی یەکێک لە پرۆگرامەکانی ماستەر یان دکتۆرای کردبێ لە زانکۆی مێڵبۆرن وەرگیرابێ مەرجەکانی وەرگرتنی تەواوبێ
شێوازی پێشکەشکردنی داواکاری
بۆ تەقدیمکردن بۆ ئەم سکۆلارشیپە تکایە ئەم ڕێنماییانەی خوارەوە جێبەجێبکە. بۆ هەر یەکێک لە ڕێنماییەکان لینکی تایبەت دانراوە
هەنگاوی یەکەم: یەکێک لە پرۆگرامەکانی خوێندن هەڵبژێرە
هەنگاوی دووەم: چێکی مەرجەکانی وەرگرتن و تێچووی کۆرسەکە بکە
هەنگاوی سیێەم: بەڵگەنامەکانت ئامادەبکە
هەنگاوی چوارەم: لە ڕێگەی پۆرتالی تایبەتی زانکۆکە داواکاری پێشکەشبکە
هەنگاوی پێنجەم: چاوەڕێی ئەنجامی هەڵسەنگاندن و ئۆفەرەکان بکە
هەنگاوی شەشەم: شوێنی مانەوەت بدۆزەرەوە
وێبسایتی فەرمی
https://scholarships.unimelb.edu.au/awards/graduate-research-scholarships
































پرۆگرامی سکۆلارشیپی مێنا لە ‌هۆڵەندا

پرۆگرامی سکۆلارشیپی مێنا پرۆگرامێکی تایبەتی حکومەتی هۆڵەندایە بۆ پیشەگەران و ئەو کەسانەی کە کاریگەرن لە کۆمەڵگە بۆ وەرگرتنی ڕاهێنانی تایبەت لە ژمارەیەک دامەزراوەی پەروەردەیی هۆڵەندی. ئەم پرۆگرامە لە لایەن وەزارەتی کاروباری دەرەوەی هۆڵەندا ڕێکدەخرێ وەک بەشێک لە پرۆگرامی شیراکە و لە لایان نوفیکەوە بەڕێوەدەبرێ.

ساڵانە نزیکەی ٢٠ زەمالە دەدرێ بە کەسانی پیشەگەر لە هەردوو ڕەگەز. پێداویستیەکانیش بۆ پێشکەشکردنی داواکاری بریتین لە
١. ئارەزووت هەبێ بۆ ئەو پرۆگرامانەی بەردەستن
٢. دانیشتووی عێراق بیت و هەر لە عێراقیش بژیت
٣. تەمەنی ٢٠-٤٥ ساڵدا بێ
٤. توانستی زمانی ئینگلیزیت باشبێ
٥. پێوویستە لە چوارچێوەی یەکێک لە بوارەکانی ئەولەویەتی پرۆگرام بۆ عێراق کاربکەیت
٦. ئامادەگیت هەبێ کە ئەوەی فێڕی دەبیت لە دوای گەڕانەوەت لە ناو دامەزراوەکەی خۆت هاوبەشی پێبکەیت
٧. رازی بوون بە مەرجەکان و ئەرکەکانی پرۆگرام
مەرجی زمانی ئینگلیزی
توانستی زمانی ئینگلیزی پێویستە چونکە زۆربەی کۆرسە ئۆفەرکراوەکان بە زمانی ئینگلیزین
بوارەکانی پرۆگرام
پێویستە لە یەکێک لەم بوارانەی پرۆگرام کاربکەیت لە وڵاتی خۆت
١. پەرەپێدانی ئابوری بەردەوامپێدراو – پەرەپێدانی کەرتی تایبەت و بازرگانی
٢. حکومی باش
٣. چاکسازی لە کەرتی ئاسایشدا
٤. گۆڕانی کۆمەڵایەتی
٥. وزە نوێبوەوەکان و گۆرانکاری ووزە
٦. بەرێوەبردنی ئاو و ژینگە
٧. ئاسایشی خۆراک
ئەولەویەت دەدرێ بەم ڕێکخراوانەی خوارەوە
١. ڕێکخراوەکانی گەنجان و کۆمەڵگەی مەدەنی
٢. ڕێکخراوە نیشتمانیەکان
٣. ڕێکخراوە ناحکومیەکان
٤. کۆمپانیا بچووک و مامناوەندەکان
پشگیری بەرێوەبەرەکەت/کار
پێویستە هەر پێشکەشکارێک نامەیەکی پشتگیری کە واژۆی خۆی و بەرێوەبەرەکەتی لەسەر بێ پێشکەشبکات. ئەمە وەک ئاماژەیەک بەکاردێ بۆمان تابزانین کە بەڕێوەبەرەکەت پاڵپشتی داواکاریەکەت دەکات و لە دوایشدا یارمەتیدەردەبێ بۆ هاوبەشیپێکردنی ئەو زانیاری و ئەزموونەی کە لە هۆڵەندا بەدەستیدەهێنی. ئەمە پێویستە لەبەر ئەوەی ئامانجی ئەم پرۆگرامە بەهێزکردنی رێکخراوەکانە لە ڕێگەی بەهێزکردنی کەسەکانەوە
پێداویستی دیکە
ئەو دامەزراوە پەروەردەیەی کە کۆرسەکەت ڕێکدەخا ئاگادارتدەکاتەوە ئەگەر هەر داواکاریەکی دیکە بوونی هەبێ. زۆربەی کۆرسەکان بۆ کەسانێک دیزاین کراوە کە خاوەنی بڕوانامەی بەکالۆریۆس یاخود هاوتاکانین و بۆ سەرکەوتنی داواکاری پێویستە ئەزموونی کارت هەبێ لەو بوارەی داواکاری بۆ پێشکەشدەکەی. داواکاری ئەو کەسانەی خوێندکارن لە ئێستادا قبوڵناکرێ.
بۆ نووسینی داواکاریەکەت، لە مۆتیڤەیشن لێتەرەکەت پێویستە تیشک بخەیتە سەر ئەم لایەنانەی خوارەوە
١. کە لە بوارێک لە بوارە دیاریکراوەکان بۆ عێراق کە لە سەرەوە ئاماژەیان بۆ کراوە کاردەکەیت
٢. چۆن ئەم کۆرسە دەبێتە هۆی بەهێزکردنی خۆت و ئەو دامەزراوەی کاری بۆ دەکەی
٣. چۆن ئەو ئەزموون و زانیاریانەی بەدەستیان دەهێنیت لە ناو دامەزراوەکەی خۆت بەکاردەهێنی
پرۆگرام بە تایبەت هانی خانمان دەدات کە داواکاری پێشکەشبکەن. ٥٠٪ کورسیەکان بۆ هەر وڵاتێک تایبەتکراوە بە خانمان

دواکاری پێشکەشکرد هەمیشە بە دوو هەنگاو دەبێ
١. پێشکەشکردنی داواکاری ئەکادیمی لە ڕێگەی دامەزراوە ئەکادیمیەکان کە کۆرسەکەیان ئۆفەرکردووە
٢. پێشکەشکردنی داواکاری بۆ زەمالەکە لە ڕێگەی سیستەمی ئۆنلاینی نوفیکەوە. تکایە بۆ بەدەستهێنانی لینکی پێشکەشکردنی داواکاری لە ڕێگەی دامەزراوە پەروەردەییەکەوە، چێکی مەرجەکان بکە
بۆ دەسکەوتنی زانیاری زیاتر، پێش وادەی دێدلاین پەیوەندی بکە بەو دامەزراوە ئەکادیمیەی دەتەوەی بۆی تەقدیمبکەی. ئەوان زانیاری تەواوت لەسەر دواوادە و شێوازی پێشکەشکردنەکە پێدەدەن
بۆ پێشکەشکردن
١. بزانە ئەو کۆرسەی هەڵتبژاردووە لەگەل مەرجەکانی پرۆگرام بۆ عێراق گونجاوە
٢. یەکێک لە کۆرسە ئۆفەرکراوەکانی سەر وێبسایتی فەرمی هەلىژێرە
٣. بە زووترین کات پەیوەندی بکە بەو دامەزراوەیەی کە کۆرسەکەی ئۆفەرکردووە. ئامۆژگاری ئێمە ئەوەیە زۆر پێش کۆتایی هاتنی وادەی داواکاری پەیوەندی بە دامەزراوەکەوە بکەی چونکە ڕەنگە کۆمەڵێ داواکاری زیاتر بێتە ئاراوە
٤. لە ڕێگەی سیستەمی ئۆنلاینی نوفیک داواکاری بۆ زەمالەکە پێشکەشبکە. لینکی ئەمەشت لە ڕێگەی دامەزراوە ئەکادیمیکەوە بەدەست دەگات
ئەم پرۆگرامە ساڵانە بە دوو ڕاوند ئۆفەر دەکرێ لە مانگی ٢ و ٩. ئەنجامی داواکاریەکان ٣ بۆ ٤ مانگ دوای داواکاری ئاشکرادەکرێن
https://www.studyinnl.org/finances/mena-scholarship-programme-msp/msp-iraq
























سکۆلەرشیپی حکومەتی تورکیا بۆ ساڵی ٢٠٢٥-٢٠٢٦ (سەرجەم تێچوەکانی لە ئەستۆ گیراوە)
پێشکەشکردنی داواکاری بۆ سکۆلەرشیپی حکومەتی تورکیا بۆ ساڵی ٢٠٢٥-٢٠٢٦ دەستی پێکرد. هەموو کاندیدە نێودەوڵەتییەکان لە سەرانسەری جیهانەوە مافی پێشکەشکردنی داواکری بۆ سکۆلەرشیپی حکومەتی تورکیایان هەیە. حکومەتی تورکیا سکۆلەرشیپ پێشکەش دەکات بۆ بڕوانامەی بەکالۆریۆس و ماستەر و دکتۆرا بۆ خوێندن بەخۆڕایی. بۆ پێشکەشکردنی سکۆلەرشیپ لە تورکیا هیچ پارەیەکی پێشکەشکردن نییە.
نزیکەی هەموو بوارە ئەکادیمییەکان و پسپۆڕییەکان لە ژێر سکۆلەرشیپی (تورکیا بروسلاریدا) بەردەستن. زۆربەی پرۆگرامەکانی زانکۆکانی تورکیا بە زمانی تورکی. بەڵام هەندێک بەش و زانکۆ پرۆگرام بە زمانی ئینگلیزی یان زمانەکانی تر پێشکەش دەکەن. سکۆلەرشیپەکە هەموو خەرجییەکان دەگرێتەوە لەوانەش کۆرسی زمانی تورکی..
سکۆلەرشیپەکانی تورکیا بۆ خوێندکارانی نێودەوڵەتی کێبڕکێیەکی زۆریان هەیە و لەلایەن حکومەتەوە پارەیان بۆ دابین دەکرێت بە مەبەستی یارمەتیدانی خوێندکاران. ئامانج لەم سکۆلەرشیپە دروستکردنی لێکتێگەیشتنی یەکترە لە نێوان کۆمەڵگا و وڵاتە جیاوازەکاندا. پێویستە سەرجەم خوێندکاران لەگەڵ بڕوانامەکەدا بەشداری پرۆگرامی 1 ساڵەی زمانی تورکی بکەن
سوودە داراییەکان
تێچوی خۆتۆمار کردن لە زانکۆ
یارمەتی مانگانە: بۆ فێرخوازی بەکەلۆریۆس ٨٠٠ لیرەی تورکی، بۆ ماستەر ١١٠٠ لیرەی تورکی، بۆ دکتۆرا ١٦٠٠ لیرەی تورکی
کرێی خوێندن
بلیتی گەشتی گەڕانەوە بۆ یەکجار
بیمەی تەندروستی
شوێنی مانەوە
خولی یەک ساڵەی زمانی تورکی
ئەم یارمەتیانە بە درێژایی ماوەی خوێندنی ئاسایی دەدرێت

بەڵگەنامە پێویستەکان
بۆ پێشکەشکردنی داواکاری بۆ سکۆلەرشیپی تورکیای بورسلاری ٢٠٢٥ لە تورکیا ئەم بەڵگەنامانە پێویستە
بەڵگەنامەیەکی کارتی نیشتمانی یان پاسپۆرتێکی (بەسەرنەچووبێت)
وێنەیەکی ئەم دواییەی کاندیدەکە (تکایە ئاگاداربە کە ئەو وێنەیەی کە لە سیستەمی داواکاریدا دایدەنێیت دەبێت وێنەیەکی دروستی خۆت بێت، وێنەی کاندیدەکان کە ناناسرێتەوە دەبێتە هۆی تێکدانی هەڵسەنگاندنی داواکارییەکەت)
نمرەی تاقیکردنەوەی نیشتمانی(بەکەلۆری) (پێویستە بۆ ئەو کاندیدانەی کە خاوەنی هیچ بڕوانامە و بڕوانامەیەکی نێودەوڵەتی نین)
بڕوانامەی دبلۆم یان بڕوانامەی کاتی دەرچوون
سەرجەم دۆکومێنتەکان پێویستە ئەسڵیبن (وێنەی شاشەی ئۆنلاین و وەرگێڕانی نایاسایی هەڵسەنگاندنی داواکارییەکەت تێکدەدەن)
هەندێک لە زانکۆکان داوای یەکێک یان زیاتر لەم تاقیکردنەوانەی خوارەوە دەکەن ( تکایە داواکاری زانکۆ چێک بکە)
(GRE، GMAT، DELF، YDS، YÖS )
نمرەی تاقیکردنەوەی زمان (ئەگەر زانکۆ و پرۆگرامی هەڵبژێردراو داوا بکات)
پڕۆپۆزەڵی توێژینەوە و نموونەیەک لە کارە نووسراوەکانت (تەنها بۆ داواکارانی دکتۆرا)
پێوەرەکانی شایستەیی
بڕوانامەی بەکالۆریۆس: پێویستە داواکار تەمەنی لە خوار ٢١ ساڵەوە بێت و بەلایەنی کەمەوە ٧٠% نمرەی بڕوانامەی پێشووی بەدەستهێنابێت
بڕوانامەی ماستەر: پێویستە خوازیار تەمەنی لە خوار ٣٠ ساڵەوە بێت و کەمترین دەستکەوتی ئەکادیمی ٧٥٪ بێت
بڕوانامەی دکتۆرا: پێویستە خوازیار تەمەنی لە خوار ٣٥ ساڵەوە بێت و کەمترین دەستکەوتی ئەکادیمی ٧٥٪ بێت
کەمترین دەستکەوتی ئەکادیمی بۆ خوازیارانی زانستی تەندروستی (پزیشکی و ددان و دەرمانسازی) 90% یە
ئەو خوێندکارانەی کە پێشتر لە تورکیا دەخوێنن ناتوانن داواکاری ئەم سکۆلەرشیپە پێشکەش بکەن
هاووڵاتیانی ئێستا یان پێشووی تورکیا شایستە نین
دوا مۆڵەت بۆ ناردنی داواکاری ٢٠/٠٢/٢٠٢٥
https://www.turkiyeburslari.gov.tr/


































سکۆڵارشیپی ئۆپن دۆرس لە ڕوسیا بۆ ساڵی ٢٠٢٦ |فول فەند
Open Door Scholarship in Russia | Fully Funded
سکۆلەرشیپی ئۆپن دۆرس ٢٠٢٦ لە ڕووسیا پرۆگرامێکە کە لەلایەن حکومەتی ڕووسیا پێشکەش بە خوێندکارانی نێودەوڵەتی دەکرێت بۆ بەدەستهێنانی بڕوانامەی بەکالۆریۆس، ماستەر، دکتۆرا، و پۆست دکتۆرا. ساڵی پێشوو، زیاتر لە ٦٣٠٠ کەس براوەی ئەم سکۆلارشیپە بوون بە هەموو ئاستەکانیەوە. تۆش گەر ئامادەیت و لەخۆتڕادەبینی، دەتوانی یەکێک بی لەو کاندیدانەی کە ئەمساڵ لە سەرانسەری جیهانەوە داواکاری پێشکەش دەکەن. پێویست ناکات هیچ بڕە پارەیەک بۆ پێشکەشکردن بدەی
براوەی سکۆلەرشیپی ئۆپن دۆر سکۆلەرشیپێکی تەواو وەردەگرن بۆ خوێندن بۆ پرۆگرامەکانی بەکالۆریۆس، ماستەر، دکتۆرا و پۆست دکتۆرا لە زانکۆی ڕووسی هەڵبژێردراوی خۆیان. هەروەها خوێندکاران دەتوانن لە ڕووسیا بەبێ سنور کار بکەن. هەروەها مۆڵەتی نیشتەجێبوون وەردەگرن
لە خوارەوە وردەکاری زیاتر دەربارەی مەرجەکانی سکۆلەرشیپی دەرگا کراوەکان و پرۆسەی پێشکەشکردن دەخەینەڕوو
پوختەی سکۆلارشیپ
وڵاتی میواندار: ڕوسیا
ناوەند بەژدارەکان: ٢٤ زانکۆی ڕوسی بەژدارن لەم پرۆگرامە
ئاستی سکۆلەرشیپ: بەکالۆریۆس، ماستەر، دکتۆرا، و پۆست دکتۆرا
جۆری سکۆلارشیپ: فول فەند کە لە لایان وەزارەتی زانست و خوێندنی باڵای ڕوسیا دابیندەکرێ
دوا وادە: ١٦/١١/٢٠٢٥
سودەکانی سکۆلارشیپ
کرێی خوێندنی تەواو
پێشکەشکردن بە خۆڕاییە
مووچەی مانگانە
شوێنی مانەوە
هەروەها خوێندکاران دەتوانن کار بکەن

بایۆلۆجی و بایۆتەکنەلۆژیا
زانستی کۆمپیوتەر و داتا
بیرکاری کارپێکراو و زیرەکی دەستکرد
بزنس و بەڕێوەبردن
سیاسەت و توێژینەوەی نێودەوڵەتی
زانستە فیزیاییەکان و تەکنەلۆژیا
زمانەوانی و زمانە مۆدێرنەکان
کیمیا و زانستی کەرەستە
ئابووری و ئابووریپێوان
ئەندازیاری و تەکنەلۆژیا
پزیشکی کلینیکی و تەندروستی گشتی
زانستەکانی زەوی و ژینگە بۆ بەردەوامیی
پەروەردە و دەروونناسی
شارسازی و ئەندازیاری شارستانی

سکۆلارشیپەکە بۆ هەموو نەتەوەکان بە عێڕاقی و کوردەوە بەردەستە. جگە لەوە بە پێی ئاستەکان مەرجەکان بەمشێوەیەن
تراکی بەکالۆریۆس: تەواوکردنی ئاستی ئامادەیی و بوونی بڕوانامە. هەڵبژاردنی بەشەکان و وەرگیرانت بە پێی نمرەکەت دەبێ
تراکی ماستەر: پێویستە بڕوانامەی بەکالۆریۆست هەبێ یاخود تا کاتی داخستنی دەرگای پێشکەشکردن بروانامەکەت ئامادەبێ
تراکی دکتۆرا: پێویستە بڕوانامەی ماستەرت هەبێ و یاخود تا کاتی داخرانی دەرگای پێشکەشکردن بڕوانامەکەت بەدەسبێنی
بۆ زانیاری زیاتر، تکایە بەشی پرسیارە باوەکان بخوێنەوە

یانیش گەر خۆت دەتەوێ تەقدیم بکەی، ئەوا لە خوارەوە هەنگاو بە هەنگاو پرۆسەکە ڕوونکراوەتەوە
١. لە ڕێگەی ئەم لینکەوە بە ئۆنلاین خۆت تۆمار بکە بۆ دروستکردنی ئەکاونتی تایبەتی پرۆگرام
٢. پڕکردنەوەی فۆرمی تایبەتی پرۆگرام (پۆرتفۆلیۆ) و ئەنجامدانی تاقیکردنەوەی دیاریکردنی ئاست کە لە ئەکاونتەکەتدا بەردەستە. هەروەها هەموو بەڵگەنامەکان هاوپێچ بکە
٣. لە دوای بەرواری کۆتایی (١٦/١١/٢٠٢٥) ناتوانی فۆرمەکەت ئیدیت بکەی
٤. لە دوای ڕاگەیاندنی ئەنجامی فۆرمەکان، ئینجا ئەوانەی لەم قۆناغە دەردەچن بانگهێشتدەکرێن بۆ قۆناغی دووەم
٥. لە دوای هەڵسەنگاندنی قۆناغی دووەم و چاوپێکەوتن، براوەکانی کۆتایی هەڵدەبژێردرێن و دەتوانن بە خۆڕایی دەسبکەن بە خوێندن لە ڕوسیا
هەڵبژاردنی زانکۆکان
دەتوانی تاوەکو ٦ زانکۆ هەڵبژێریت کە ئارەزوو دەکەی لێیان بخوێنی. ڕیزبەندی زانکۆکانیش بە پێی ئەوەیە خۆت زیاتر ئارەزووی خوێندن دەکەی لە کامە زانکۆ. گەر بژاردەی یەکەمت ئەو بەشەی تێدا نەبێ کە دەتەوێ بیخوێنی، راستەوخۆ ئەپلیکەیشنەکەت دەنێردرێ بۆ زانکۆی دووەم
لینکی فەرمی پرۆگرام
https://od.globaluni.ru/






























زەمالەی حکومەتی عێراق ٢٠٢٥ بۆ خوێندنی ماستەر و دکتۆرا
بەمەبەستی باشترکردنی واقیعی پەروەردە و بۆ ئەوەی عێراق پێگەی ڕاستەقینەی خۆی لەنێو وڵاتانی جیهاندا بەدەستبهێنێتەوە، سەرۆکوەزیران، ئەندازیار محەمەد شیاع ئەلسودانی دەستپێشخەریی خوێندنی خۆی ڕاگەیاند کە ئامانج لێی پەرەپێدانی زانستە لە عێراق بە ناردنی (٥٠٠٠ فێرخواز) بۆ تەواوکردنی خوێندن لە زانکۆ بەناوبانگەکان لە سەرجەم پسپۆڕییەکان بۆ پڕکردنەوەی بۆشایی لە ئاستی پەروەردەیی نێوان عێراق و  جیهانی پێشکەوتوو و بۆ دابینکردنی ئەو لێهاتووییانەی کە پێویستە بۆ دامەزراوە حکومییەکانمان، بۆ خێراکردنی پرۆسەی گەشەپێدانی ئابووری و کۆمەڵایەتی لە ڕێگەی سیاسەتی نوێی سکۆلەرشیپی چۆنایەتی کە لەگەڵ پێداویستییەکانی پرۆگرامی حکومەتدا بگونجێت
ئامانجەکانی لیژنەی باڵای پەرەپێدان
پەرەپێدانی توانا مرۆییەکان و دامەزراوە حکومییەکان بە ناردنی خوێندکار بە سکۆلەرشیپ بۆ زانکۆ نێودەوڵەتییە بەناوبانگەکان
کراوەیی بەڕووی سیستەمی خوێندنی پێشکەوتوو لە زانکۆ نێودەوڵەتییەکان
پەرەپێدانی فێرکردن لە هەموو ئاستەکانی خوێندن بە وەرگرتنی نوێترین شێوازی فێرکردن

پێویستە داواکار
 ڕەگەزنامەی عێراقی بێت و دانیشتووی عێراق بێت بۆ ماوەی دوو ساڵی ڕابردوو پێش ئەوەی داوای سکۆلەرشیپەکە بکات، جگە لەوانەی کە لە دەرەوە بوون بە سکۆلەرشیپی توێژینەوەی فەرمی
ڕەفتاری باشبێت و سزا نەدرابێت بە تاوانێکی گەورە یان تاوانێکی بچووک کە خراپەکاری ئەخلاقی تێدایە
تەندروستی گشتی باشبێت کە وای لێدەکات بتوانێت بخوێنێت و دواتر لە دامەزراوەکانی دەوڵەتدا خزمەت بکات پاش گەڕانەوەی بۆ وڵاتەکەی، لەلایەن لیژنە پزیشکییەوە بڕوانامەی پێدرابێت
نەبوونی کەیسی کۆچبەری یان مافی پەنابەری کە لەلایەن وڵاتێک یان ڕێکخراوێکی نێودەوڵەتییەوە پێدرابێت
وەرنەگیرابێت بۆ خوێندنی باڵا لە ناوخۆ یان دەرەوەی عێراق و زەمالە یان مۆڵەتی خوێندنی لە هیچ لایەنێک لە کاتی پێشکەشکردنی داواکاری بۆ ئەم پرۆگرامە وەرنەگرتبێت
پێشکەشکردنی داواکاری سنووردارە بەو خوێندکارانەی کە بڕوانامەی ئەسڵییان بەدەست هێناوە کە لەلایەن دامەزراوە دانپێدانراوەکانی ناوخۆی عێراقەوە دەرچووە،هەروەها ئەو بڕوانامەیەی کە لەلایەن زانکۆ بیانییەکانەوە دەرچووە و کە لەلایەن لیژنەی باڵای پەرەپێدانی پەروەردە لە عێراق پەسەندکراوە، پێویستە ڕیزبەندی فێرخواز پێشکەشبکرێت لە نێوان هاوپۆلەکانیدا بۆ دەرچووانی وڵاتانی دەرەوە.
پێویستە کاندیدەکان  نامەی وەرگرتن (قبوڵ) لە زانکۆ نێودەوڵەتییەکانی ئەو وڵاتانە وەربگرن کە لەلایەن لیژنەی باڵای پەرەپێدانی پەروەردە لە عێراق پەسەندکراون و لە لیستەکانی وەزارەتی خوێندنی باڵا و توێژینەوەی زانستی لە لیستی زانکۆکانی سکۆلەرشیپی دانپێدانراودا جێگیرکراون
کاندید بەڵێن دەدات کە دوو ئەوەندەی ماوەی خوێندن لە دامەزراوەکانی دەوڵەتدا خزمەت بکات دوای بەدەستهێنانی بڕوانامەکە و گەڕانەوەی بۆ زێدی خۆی، بەپێی یاسا کارپێکراوەکان و مەرجەکانی بەرژەوەندی گشتی. داواکار بۆ سکۆلەرشیپ بۆ خوێندنی زانستە کلینیکیەکان لە پسپۆڕییەکی پزیشکی تایبەتدا دەبێت ساڵێکی ڕاهێنانی وەک ( مقیم اقدم ) نیشتەجێی باڵا لە هەمان پسپۆڕی تەواو کردبێت کە داواکاری پێشکەش دەکات
ڕێنماییە گشتیەکان
داواکاری بۆ سکۆلەرشیپی لیژنەی باڵا بۆ پەرەپێدانی پەروەردە بە تایبەتی لە ڕێگەی فۆڕمی ئەلیکترۆنیەوە پێشکەش دەکرێت
هەموو نامەیەک لەگەڵ لیژنەی باڵای پەرەپێدانی پەروەردە لە ڕێگەی ئەو ئیمەیڵە کەسییەوە دەبێت کە لە فۆڕمی داواکارییەکەدا ئاماژەی پێکراوە.
پرسیارەکان لە ڕێگەی ئیمەیڵی لیژنەکەوە بنێرن
 (info@hcediraq.org)
لە ڕێنمایی و مەرجە ڕاگەیەندراوەکاندا هیچ ئیستسنایەک نییە
هەموو ئەو داواکاریانەی کە مەرج و ڕێساکانیان تێدا نییە لادەبرێت لە هەر قۆناغێکی پرۆسەی داواکاریدا
پێشکەش نەکردنی سەرجەم بەڵگەنامە و زانیارییە پێویستەکان لە ماوەی دیاریکراودا دەبێتە هۆی هە:وەشاندنەوەی داواکاریەکەت
داواکاری بۆ پسپۆڕییەک کە لەگەڵ پاشخانی زانستیدا ناگونجێت، یان پێشێلکردنی اختصاصی نیشتەجێبوون بێت (تایبەت بە پسپۆڕییە پزیشکییە کلینیکییەکان) دەبێتە هۆی هەڵوەشاندنەوەی داواکاریەکەت
داواکار دوای کاندیدکردنی لەلایەن لیژنەی باڵای پەرەپێدانی پەروەردەوە لە سکۆلەرشیپەکە بکشێتەوە بۆ ماوەی سێ ساڵ لە مافی پێشکەشکردنی ئەم پرۆگرامە بێبەش دەکرێت.
زانکۆ بیانییەکان داوا لە کاندیدەکانی ئەکادیمی دەکەن کەمترین نمرەی (٦.٥)یان هەبێت لە سیستەمی تاقیکردنەوەی زمانی ئینگلیزی ئەکادیمی یان هاوتاکەی لە تاقیکردنەوە ستانداردەکانی تری توانستی زمانی ئینگلیزی. بۆیە پێویستە کاندید کار لەسەر پەرەپێدانی توانای خۆی لە زمانی ئینگلیزیدا بکات بۆ بەرزکردنەوەی ئاستی ئەدای لە چوار کارامەیی بنەڕەتیدا کە بریتین لە گوێگرتن، قسەکردن، خوێندنەوە و نووسین.
خوێندکاری پاڵێوراو مافی سکۆلەرشیپەکەی لەدەست دەدات ئەگەر لیژنەی باڵای پەرەپێدانی پەروەردە لەلایەک و خوێندکار لەلایەکی تر نەتوانێت قبوڵکردنی ئەکادیمی بەپێی پسپۆڕی ئەکادیمییەکەی لە زانکۆ بیانییەکان بەدەستبهێنێت دوای دوو ساڵ لە بەرواری کاندیدکردن بۆ سکۆلەرشیپەکە
زانیاری گشتی
داواکاری بۆ پرۆگرامی دکتۆرا تەنها بۆ فەرمانبەرانی وەزارەت و دامودەزگا حکومییەکان بەردەستە.
داواکاری بۆ پرۆگرامی ماستەر بەردەستە بۆ فەرمانبەران و نافەرمانبەران.
کورسی سکۆلەرشیپ بەسەر پرۆگرامە ڕاگەیەندراوەکاندا دابەش دەکرێت بەپێی ئەم ڕێژەیەی خوارەوە:
یەکەم: (50%) بۆ خوێندنی دکتۆرا، بەم شێوەیە دابەشکراوە
(35%) بۆ فەرمانبەرانی وەزارەتی خوێندنی باڵا و توێژینەوەی زانستی.
(10%) بۆ باقی وەزارەتەکان.
(5%) بۆ کەسوکاری شەهیدان.
دووەم: (40%) بۆ خوێندنی ماستەر (ئەکادیمی، پیشەیی)، بەم شێوەیە دابەشکراوە
)25%) بۆ فەرمانبەرانی وەزارەت و دامودەزگاکانی حکومەت.
(5%) بۆ فەرمانبەرانی وەزارەتی خوێندنی باڵا و توێژینەوەی زانستی.
(5%) بۆ ئەو کەسانەی کە فەرمانبەر نین.
(5%) بۆ کەسوکاری شەهیدان.
سێیەم: (10%) بۆ پرۆگرامی ڕاهێنانی پزیشکی پۆست بۆرد
تێبینی: ئەگەر کورسییەکان بۆ هەر بەرنامەیەک پڕنەکرانەوە، ئەوا کورسییەکانی دیکە بەپێی پێویست لە چوارچێوەی پشکی پارێزگادا دابەش دەکرێن بەسەر بەرنامەکانی تردا، بە پشتبەستن بە بڕیارەکانی لیژنەی زانستی.
داواکاران کێبڕکێ لەگەڵ هاوتاکانیان دەکەن لەناو هەمان پارێزگا و بەرنامەدا بەپێی کۆی ئەو خاڵانەی بەدەستی دەهێنن لە چوارچێوەی میکانیزمی حیسابکردنی خاڵەکانی بەراوردکردندا، کە دواتر ڕوون دەکرێتەوە.
پشتگیری مصاحبةی هاوسەر و منداڵان بۆ هەموو خوێندکارانی سکۆلەرشیپ لەخۆدەگرێت
پرۆگرامی سکۆلەرشیپی ماستەر
مەرجەکان
تەمەنی داواکار نابێت لە (33) ساڵ زیاتر بێت
تێکڕای قوتابخانەی ئامادەیی یان هاوتاکەی لە (٧٠) کەمتر نەبێت
دەبێت خاوەنی بڕوانامەی زانکۆ بێت (بەکالۆریۆس) کە شایستەی بکات بۆ بەدەستهێنانی بڕوانامەی باڵاتر، هەروەها ڕیزبەندی داواکار لە قۆناغی بەکالۆریۆسدا دەبێت لەنێو ئەو 25% بێت کە لە دوو خولی (یەکەم و دووەم)دا سەرکەوتوو بوون.
(ئایەلس) کەمترین نمرەی (5.0) لە تاقیکردنەوەی زمانی ئینگلیزی ئەکادیمی ستانداردەکانی زمانی ئینگلیزی، .
پرۆگرامی سکۆلەرشیپی دکتۆرا
مەرجەکان
داواکار نابێت تەمەنی لە (٤٠) ساڵ زیاتر بێت.
تێکڕای قوتابخانەی ئامادەیی یان هاوتاکەی نابێت لە (70) کەمتر بێت
بڕوانامەی زانکۆیی (ماستەر)ی هەبێت کە شایستەی بکات بۆ بەدەستهێنانی بڕوانامەی باڵاتر بێت
(ئایەلس) کەمترین نمرەی (5.0) لە تاقیکردنەوەی زمانی ئینگلیزی ئەکادیمی ستانداردەکانی زمانی ئینگلیزی، .

پێویستە داواکار فۆڕمی داواکاری بە پێی بڕوانامەی ئەکادیمی و پارێزگا پڕبکاتەوە و پابەند بێت بە پڕکردنەوەی زانیارییەکان بە تەواوی و بە وردی
کۆپی بەڵگەنامە و بڕوانامە و کاغەزەکانی پێویست لەگەڵ زانیارییەکانی ناو فۆڕمی داواکاری ئەلیکترۆنی هاوپێچ بکات، بە مەرجێک هەموو بەڵگەنامە ئەسڵیەکان لە ڕۆژی چاوپێکەوتنی کەسیدا پێشکەش بکرێن بۆ مەبەستی پشتڕاستکردنەوە.
بڕوانامە و بەڵگەنامەکانی پێویست هاوپێچ بکرێن
– بڕوانامەی ئەکادیمی (بەڵگەنامە بە نمرەکان بۆ هەموو ئاستە ئەکادیمییەکان)
-بڕوانامەی تەواوکردنی خوێندنی ئامادەیی لەگەڵ بڕوانامەی هاوتای کۆتایی و حیسابکردنی تێکڕا ئەگەر هی دەرەوەی عێراق بێت.
بڕوانامەی بەکالۆریۆس کە ڕێزبەندی خوێندکارەکە لەناو وەجبەکەیدا بۆ وەرزی یەکەم و دووەم نیشان دەدات، و نمرەی فێرخوازی یەکەمی ساڵەکەی، و بڕوانامەی هاوتای کۆتایی و حیسابکردنی نمرەی گشتی ئەگەر شەهادەکەی هی دەرەوەی عێراق بێت.
بڕوانامەی ماستەر، بڕوانامەی هاوتای کۆتایی، و حیسابکردنی نمرەی گشتی ئەگەر لە دەرەوەی عێراق بێت.
ناسنامەی دامەزراندنێکی دروست یان پشتگیرییەکی دروستی شوێنی کار (بۆ کارمەند)
کارتی نیشتەجێبوون
پاسپۆرت
کارتی نیشتمانی یان ناسنامەی باری مەدەنی نوێ
بڕوانامەی تاقیکردنەوەی زمانی ئینگلیزی.
نامەی پشتیوانی دەزگای شەهیدان (بۆ ئەو خوازیارانەی کە کەسوکاری شەهیدانن)..
تێینی کورد سکۆڵەر:
وردەکاری پڕۆگرامی ڕاهێنانی دکتۆری خاوەن بۆرد کە بەشێکە لەم سکۆلەرشیپە باس نەکراوە لێرەدا بۆ ئاسانکاری و خۆ پاراستن لە تێکەڵبوونی زانیاریەکان، دکتۆرە بەڕێزەکان دەتوان زانیاری زیاتر لە لینکی پڕۆگرامەکەوە لەسەر بوارەکەی خۆیان دەستبخەن.
تەنها بڕێکی کەم لە پڕۆگرامەکانی ماستەر بۆ کارمەندی کەرتی تایبەت دەبن، بە گشتی پڕۆگرامەکە بۆ کارمەندی کەرتی گشتییە
لایەنی کەمی توانستی زمانی  ئینگلیزی کۆنمرەی ٥ ی ئایەلتزە، بەڵام لەبەر ئەوەی حکومەتی عێراق تەنها سکۆلارشیپ دەدات بە ئەوانەی قبولی زانکۆ ئاست بەرزەکان دێنن، مەرجی توانستی زمانی ئەو زانکۆیانە بە لایەنی کەمەوە ٦ ی ئایەلسە.

























پرۆگرامی فولبرایت تایبەت بە مامۆستایانی زمانی ئینگلیزی

دواوادە: ٣٠/٦/٢٠٢٥
پرۆگرامی فوڵبرایت تایبەت بە زمانی ئینگلیزی پرۆگرامی تایبەتی وەزارەتی پەروەردە و کەلتوری ویلایەتە یەکگرتووەکانی ئەمریکا. ئامانجی ئەم پرۆگرامە ئاشناکردنی ئەمریکا و خەڵکەکەیەتی بە زمان و کەلتورە بیانیەکان. هەر بۆیە ئەم پرۆگرامە دیزاینکراوە بۆ پاڵپشتیکردنی مامۆستایانی زیاتر لە ٣٥ زمانی جیاواز بۆ هاتن و مانەوە لە دامەزراوە جیاوازەکانی ئەمریکا
لەم پرۆگرامەدا، بەژداربوو لە یەکێک لە دامەزراوە زمانەوانیەکانی ئەمریکا وەک یاریدەدری فێرکردنی زمان کاردەکات. سروشتی کارەکە و شوێنەکەی لە لایان پرۆگرامەوە دیاریدەکرێ و بە پێی پێویستی هەر دامەزراوە و گونجانی بەژداربوو دەبێ.
بەژداربوو لەو ماوەیدا ٢٠ کاتژمێر لە هەفتەیەکدا کار لەسەر چەندەها چالاکی پەروەردەیی دەکات کە لە لایان سەرپەرشتیارەکانەوە دیزاین کراون. هەروەها چانسی ئەوەیان دەبێ کە لە هەر سمستەرێکدا ٢ کۆرس وەربرگرێ. مەرجە یەکێک لە کۆرسەکان لەسەر بابەتی دیراساتی ئەمریکی بێت

پێشکەشکردنی داواکاری لە ڕێگەی پاڵاوتنەوە دەبێ کە لە لایان باڵیۆزخانە و قونسولخانەی ئەمریکا و لیژنەی فولبرایتەوە دەکرێ. جگە لەوە، پێویستە ئەم مەرجانە هەبێ
١. لە کاتی پێشکەشکردنی داواکاری لە وڵاتی خۆت نیشتەجێ بی
٢. بە لایانی کەم هەڵگری بڕوانامەی بەکالۆریۆس یاخود هاوتاکانی بیت و توانستی ئەکادیمیت باڵا بێت؛ هەبوونی بڕوانامەی ماستەر چانست زیاتر دەکات
٣. مامۆستایەکی تازەبیت لە بواری زمانی ئینگلیزی یاخود ئێستا لە مەشقدا بیت بۆ بوون بە مامۆستای ئینگلیزی. بوونی ئەزموونی پێشووتری وانە وتنەوە چانست زیاتر دەکات
٤. ئارەزوویەکی زۆرت هەبێ بۆ ناساندنی زمان و کەلتوری خۆت لە ئەمریکا
٥. توانستی زمانی ئینگلیزیت لە ئاستێکی باڵادا بێ – بتوانی ٦ی ئایەڵتس یاخود ٨٠ ی تۆیفڵ بەدەسبهێنی
٦. کەسێکی داهێنەربیت و پشت بەخۆت ببەستی. لە هەمان کاتدا بتوانی لە ناو تیمێکدا خۆت بگونجێنی و کار بکەی
٧. حەزوو ئەارەزووی فێربوونت هەبێ
٨. توانای خۆگونجانت هەبێ بۆ ژیان لە کەشی ناو شار یاخود شوێنە دوورەدەستەکان

ماوەی پرۆگرامەکە یەک ساڵی ئەکادیمیە و لەو ساڵەدا سەرقاڵی هاوبەشیپێکردنی کەلتور و زمانی خۆت دەبی لەگەل خوێندکارانی ئەمریکی. لە هەمان کاتدا چانست دەبێ بە بەشێک لە پرۆگرامی زمانی تایبەت بە زانکۆکان یاخود خۆت ناوەندێکی زمانی تازە دابنێی. جگە لەوە، ئەرکەکانت بە پێی ئەو شوێنەی کاری لێدەکەی دەگۆڕێ.
ئەم پرۆگرامە لە لیستی پۆلێنی بڕوانامەکان بە نەن-دگری دەناسرێ بۆیە گەر بە دوای بڕوانامەی ئەکادیمی دەگەڕێی ئەوا ئەم پرۆگرامە بۆ تۆ نیە.

















روونکردنەوەیەک لە وەزارەتی خوێندنی باڵا و توێژینەوەی زانستی دەربارەی پێشبرکێی پلانی مۆڵەتی خوێندن

وەزارەتی خوێندنی باڵا و توێژینەوەی زانستی  بە نوسراوی ژمارە (١٣٥٢٣) لەبەرواری (٢٠٢٥/٧/١٧)  بە واژۆی بەڕێز (د.خطاب  احمد ) بەرێوەری گشتی  فەرمانگەی  خوێندن و پلاندانان و بەدواداچون لە وڵامی نوسراوێکی زانکۆی سەڵاحەدین کە وێنەیەکی دراوە بەسەرجەم زانکۆیەک چەند خاڵێک روون دەکاتەوە دەربارەی پێشبرکێی پلانی مۆڵەتی خوێندن 

ناوەرۆکی روونکردنەوە

١/چۆنیەتی هەژمارکردنی توانستی زمانی ئینگلیزی بۆ کێبرکێی مۆڵەتی خوێندن:

بەهەبوونی یەکێک لەم نمرانە (٥) خاڵ وەردەگرێت
PEARSON Academic (PTE) 52
TOEFL PBT 414
TOEFL iBT. 59
IELTS. 5

بەهەبوونی یەکێک لەم ئاست و نمرانە (٦) خاڵ وەردەگرێت
PEARSON Academic (PTE) 59
TOEFL PBT      467
TOEFL iBT         66
IELTS.                 5.5
Pre-intermediate سیستەمی خولی فێرکاری ئینگلیزی کۆن 
Intermediate سیستەمی ئیمپریال

بەهەبوونی یەکێک لەم ئاست و نمرانە (٧) خاڵ وەردەگرێت
PEARSON Academic (PTE) 67
TOEFL PBT      497
TOEFL iBT         73
IELTS.                 6
intermediate سیستەمی خولی فێرکاری ئینگلیزی کۆن 
Advanced سیستەمی ئیمپریال

لەم ئاستە بەدواوە تەنها تاقی کردنەوە نێودەوڵەتیەکان خاڵک دەگرن بەپێی خشتەکە کە لەناو پۆستەکەدا دایدەنێم 
PEARSON Academic (PTE) 
TOEFL PBT     
TOEFL iBT        
IELTS.                

٢/توێژینەوەی هەڵێنجراوی ماستەرنامە و دکتۆرا و توێژینەوەکانی تر بۆ کێبرکێی مۆڵەتی خوێندنی دکتۆرا خاڵ وەردەگرن بۆ هەر توێژینەوەیەکی بڵاوکراوە (١) خاڵ وەردەگرێت و تا (١٠) توێژینەوە هەژماردەکرێت واتا لە (١٠) توێژینەوە و (١٠) خاڵ زیاتر ناتوانرێت وەربگیریت

٣/خاڵەکانی تر لەسەر تێکرای نمرە و ریزبەندی دەرچونی بەکالۆریۆس و ماستەر و ساڵانی خزمەت دوای بەکالۆریۆس وساڵانی خزمەت و تەمەن دەبێت وەک ئەوەی لە ناو خشتەکە هەیە و هەر بەشێکی شیکردۆتەوە چۆن هەژمار دەکرێت

٤/رەزامەندی بڵاوکردنەوە (قبول  بالنشر) هیچ خاڵێک وەرناگرێت

٥/ ئەو کەسانەی لە مۆڵەتی دایکایەتی یان هەرمۆڵەتێکی تردان پێویستە کۆتایی بەمۆڵەتەکەی بهێنێت و دەستبەکاربێتەوە پاشان دەتوانێت بەشداری بکات لە کێبرکێی مۆڵەتی خوێندن

٦/برگەی چاو پێکەوتن بۆ کێبرکێی ئەمساڵی مۆڵەتی خوێندن لابراوە و چاوپێکەوتن ئەنجام نادرێت

٧/سەرجەم برگەکانی ئەم بابەتە تایبەتە بەکەسی دامەزراو  واتا دانەمەزراو گرێبەست ناگرێتەوە

٨/کێبرکێی مۆڵەتی خوێندن بەمەبەستی خوێندن لەناوخۆ و دەرەوەی وڵات بۆ کەسی دامەزراو ئەنجام دەدرێت.

٩/سەرجەم برگەکانی ناو ئەم بابەتە پەیوەستە بەکێبرکێی مۆڵەتی خوێندن نەک تەقدیم کردنی  ماستەر و دکتۆرا لەناوخۆی هەرێم 

١٠/بەپێی گشتاندنی وەزارەتی خوێندنی باڵا و توێژینەوەی زانستی هەر کەسێکی دامەزراو لە کێبرکێی مۆڵەتی خوێندن کاندید نەبێت مافی پێشکەشکردنی نی یە بۆ ماستەر و دکتۆرا لەناوخۆ و دەرەوەی وڵات 

١١/کێبرکێی مۆڵەتی خوێندن پاڵپشت بە پەیرەوەی مۆڵەتی خوێندنی ئەنجومەنی وەزیران لەسەرجەم وەزارەتەکان پێویستە ئەنجام بدرێت



















